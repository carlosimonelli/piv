---
layout: default
title : Home-page lingua italiana
h1    : Piano Integrato Ventotene
H2    : 
---

Nel corso del 1998 lo Stato ha svolto i lavori della 
<a href="http://www.enea.it" target="enea">Conferenza Nazionale Energia e Ambiente</a>;
tale attività di concertazione ha portato all'emission del Libro Bianco e della correlata delibera CIPE, ovvero di quelle linee-guida atte a traghettare il sistema Italia verso un livello globale di emissioni e di qualità della vita in linea con le prescrizioni post-Kyoto.

La metodologia dell'approccio integrato sembra essere uno dei criteri ottimali per ottenere obiettivi eco-compatibili di sviluppo sostenibile, come:


- analisi integrata dei fabbisogni del territorio;
- definizione integrata del complesso di procedure e tecnologie utilizzabili;
- utilizzo integrato nel tempo dell'inseme di contributi a fondo perduto e di co-finanziamenti disponibili a valere su fondi regionali, nazionali, europei e privati.


Un altro punto focale dell'approccio integrato consiste nel coinvolgimento di attori locali, istituzionali e non, operanti nel territorio e in grado di implementare con successo i concetti sopra esposti. Questa metodologia, tesa alla ibridizzazione e all'integrazione delle tecnologie da fonti rinnovabili, è stata ampiamente sostenuta e sviluppata, nell'ambito dei lavori istituzionali che hanno condotto alla stesura del Libro Bianco, da <a href="http://www.ansaldo.it/Renewable" target="ansaldo">Enerin - Consorzio Ansaldo Energie Rinnovabili.</a>

In quest'ottica, a partire dal marzo 1999 l'Amministrazione Comunale di Ventotene, in sinergia con una <a href="contatti.html">commissione di esperti</a> appositamente costituita e insediata a Ventotene, ha attivato, relativamente al territorio comunale, una procedura di concertazione derivante dalle procedure nazionali della contrattazione programmata vigente in Italia (patti territoriali, contratti d'area, P.R.U.S.S.T.) allo scopo di perseguire obiettivi energetico-ambientali in linea con gli impegni che lo Stato Membro Italia ha assunto per quanto riguarda gli obiettivi post-Kyoto.

L'Amministrazione comunale, dopo aver esperito, tramite la Commissione P.I.V., la valutazione <i>ex-ante</i>, relativamente alle emergenze e problematiche esistenti nel territorio comunale, ha deliberato il varo del <b>Piano Integrato Ventotene</b> (P.I.V.) come strumento di pianificazione e di attrazione di investimenti pubblici e pubblico privati atto a traghettare il sistema isola nell'arco di un quadriennio verso l'impatto ambientale zero (emissioni di CO2 zero).

L'Amministrazione identifica come data formale d'inizio delle attività il 19 aprile 1999, data di emissione della Delibera Consiliare che dà incarico ufficiale alla Commissione.<br> 
Le attività di monitoraggio ovvero di valutazione <i>ex-post</i> hanno un periodo di durata quadriennale.
